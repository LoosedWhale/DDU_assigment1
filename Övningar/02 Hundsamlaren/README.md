# Instruktioner

I denna övning är er uppgift att skapa en webbplats med flera undersidor, dvs. flera olika HTML-dokument sammanlänkade med hjälp av elementet `<a>`. Resultatet ni ska uppnå finner ni i bilden `resultat.png` och allt material (texterna) kan ni hitta i detta dokument (se nedan).

Tips: döpnågot lämpligt, t.ex. s era HTML-filer till kulle startsidan kunna ha namnet `start.html` och sidan om Huskies `husky.html`.

## Material

### Border Collie

Border collie har sedan århundraden funnits i gränstrakterna mellan England och Skottland, där den varit en ren så kallad working collie, det vill säga en arbetshund. Rasen är sannolikt världens mest använda vallhund. Den är mycket kompetent och allsidig och används framför allt för vallning av får. Fram till de senaste decennierna har rasen avlats enbart med hänsyn till bruksegenskaperna. På senare år har en officiell rasstandard utformats och rasen bedöms numera också på utställning.

### Golden

Golden retrievern härstammar från gränstrakterna mellan England och Skottland där den avlades fram under senare delen av 1800-talet. Jägarna behövde en apportör som kunde söka rätt på fågel och småvilt som fälldes under jakterna. Hunden skulle kunna växla mellan aktivitet och passivitet, och arbeta obehindrat både på land och i vatten. Dessutom behövde den kunna samarbeta väl med sin förare och arbeta ihop med andra hundar.

### Siberian Husky

Nomadfolken i norra Sibirien var helt beroende av denna typ av hund för sin överlevnad. Rasens ursprungliga funktion äratt spänd för släde förflytta lätt last i måttlig hastighet över stora avstånd. Senare började man använda rasen vid draghundstävlingar då man upptäckte dess snabbhet.

### Tax

Taxens ursprungsland/hemland är Tyskland och rasen ska ha uppstått och renodlats från lågbenta tyska stövare. Taxen, i tysktalande länder kallad Dachshund eller Teckel, är känd sedan medeltiden då det från stövare fortlöpande avlats fram hundar speciellt lämpade för grytjakt. Från dessa kortbenta hundar härstammar taxen, erkänd som en av de mest mångsidiga och användbara jakthundsraserna. De första taxarna i Sverige var allround-jakthundar, men kom att alltmer bli specialiserade som grythundar och långsamt drivande hundar. Svenska Taxklubben grundades 1901.